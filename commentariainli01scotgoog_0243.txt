D1smucr. XVII Qunsr. Ι 227

Ad quintum negetur minor prosyllogismi‚ quia
intellectus dum est in via, vel habet habitum scien-
tialem secundum unam opinionem, vel habet spe·
ciem quae informat intellectum secundum aliam
opinionem. In prima autem habet ad minus lumen
gloriae, et hoc correspondet habitui charitatis in
anima.

AD PRIMUM PRINCIPALE exponitur ratio Augu·
stini quod bene valet sub isto sensu: qui diligit
proximum si reflectat se super dilectionem diligit
istam dilectionem; sed qui diligit dilectionem crea-
tam, cum sit bona per participationem, multo magis
diligit dilectionem‚·quae est bona per essentiam; sed
dilectio quae est bona per essentiam est Deus; ergo
qui diligit proximum diligit Deum, et sic patet

quomodo Augustinus accipit dilectionem.

Ad secundum dico inter dona creata nullum
donum Dei est excellentius isto dono quod est
charitas

Ad tertium dico quod charitas creata est quod-
dam bonum limitatum, et per consequens deficit
sibi aliquis gradus entitatis, et sic potest dupliciter
considerari. Uno modo quantum ad entitatem po-
sitivam, et sic non potest intelligi non bona. Alio
modo consideratur quantum ad carentiam alicujus
gradus, quia non est infinita, etsie potest intelligi
non bona.

 

