Drsnncr. XVII Qonsr. 1 225

ergo per istam assistentiam anima non agit opera
meritoria; sed anima agit ista opera formaliter;
ergo principium erit in ea formaliter. sed hoc est
charitas; ergo charitas est aliquid creatum in anima.
Major patet ex 2. de Anima ,· per hoc enim quod
anima est quo vivimus. insert Philosophus animam
esse sormam corporis¹

Secundo sic: Nulla actio est in potestate agen·
tis, nisi habeat formam, per quam possit agere;
sed assistentiam Spiritus Sancti non habet anima,
ut formam; ergo nulla actio meritoria est in pote
state nostra, quod est falsum; et sic oportet po-
nere charitatem creatam esse, quae informat ani·
mam,

' Tertio sic: Peccator ante poenitentiam est inju-
stus, post poenitentiam autem estjustus3 sed injusti-
tia cum sit privatio non removetur a subjeet0, nisi
per positionem habitus oppositi; sed hoc fit per
charitatem creatam; ergo.

Quarto sic: Peccator ante poenitentiam est in·
dignus vita aeterna, etpost poenitentiam est dignus
vita aeterna; ergo nunc sibi aliquid inhaeret quod
prius non inhaerebat. istud autem non est fides
nec spes, quia ista erant in peccatore ante conver·
sionem; ergo est ibi charitas inhaerens, et sic habe·
tur propositum.

Quinto sic: Deus non acceptat peccatorem ante
conversionem ad vitam aeternam, et post conver·
sionem acceptat ipsum ad vitam aeternam ; ergo opor·
tet quod sit ibi aliqua alietas, quare nunc acceptat et
prius non acceptabat. Haec autem alietas non po

15

 

